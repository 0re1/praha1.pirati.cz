---
uid: zivotni-prostredi
garant: tomas.vich
title: Životní prostředí
campaignCategoryUid: magistrat
campaignGroupUid: volby-2018
#img: miscellaneous/volebni-rozcestnik.png
perex: 
description: 
order: 6
---

Zdravé životní prostředí je základem pro to, aby se nám dobře žilo. Budeme bojovat proti přehřívání města, znečišťování ovzduší a rušivým vlivům, které člověka nenechají v klidu spát.

Parky jsou plíce města. Zajistíme kvalitní náhradní výsadbu za pokácené stromy. Vysadíme více stromů v pražských ulicích a propojíme parky u magistrály. Dotačně podpoříme zelené střechy a vertikální zahrady, zatravnění a květnaté pásy.
Dětská a sportovní hřiště slouží pro rekreaci a odpočinek obyvatel a vyžadují pravidelnou péči a ochranu.

Veřejný prostor obohatíme zřizováním pítek, fontán a kašen.
Využijeme moderní technologie pro monitoring a informování o kvalitě ovzduší. 
Upřednostníme šetrné formy dopravy. V centru města vytvoříme klidové zóny.
Budeme usilovat o omezení hluku a snížení světelného znečištění.

Třídění odpadu považujeme za samozřejmost a má naši podporu. Třídění odpadu musí být pohodlné a musí se vyplatit.
