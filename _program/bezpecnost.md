---
uid: uzemni-rozvoj
garant: tomas.vich
title: Bezpečnost
campaignCategoryUid: magistrat
campaignGroupUid: volby-2018
#img: miscellaneous/volebni-rozcestnik.png
perex: 
description: 
keywords: radnice
order: 4
---

Praha je sice jednou z nejbezpečnějších metropolí, ale z pohledu obyvatele se jako každá metropole potýká s drobnou kriminalitou a rušením klidu a pořádku. V centru města oboje souvisí s turismem. Turisté jsou jednak sami terčem krádeží a podvodů, na druhé straně jsou to však zejména oni, kdo svým bezohledným chováním obtěžují místní občany a ruší noční klid. Zábavní podniky, pouliční atrakce, ale i provoz mnohých restaurací a barů celkový nepořádek a hluk ještě zvyšují. V poslední době přibyl problém nejzávažnější - rušení nočního klidu v domech, kde jsou byty pronajímány turistům.

Zajistíme více strážníků v ulicích, zejména pochůzkářů na problémových místech a v problémových časech. To umožní jejich přítomnost podle skutečné potřeby. Zajištění nočního klidu je naprostou prioritou v potřebách místních obyvatel.

Dohlédneme na účelné využívání městského kamerového systému. Nestačí, aby běžel, ale aby ho někdo sledoval a vyhodnocoval aktuální situaci v tom kterém monitorovaném místě.
Kamerový systém doplníme měřením hluku.

Strážníkům poskytneme “Manuál pro standardní situace a pravomoce strážníků” (pořádek, bezpečí, pouliční kriminalita, dodržování nočního klidu...), obdobný manuál poskytneme i občanům, aby v případě potřeby věděli, co strážník může a musí udělat.
