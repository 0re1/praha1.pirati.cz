---
uid: radnice
garant: pavel.nazarsky
title: Otevřená radnice v moderním městě
campaignCategoryUid: magistrat
campaignGroupUid: volby-2018
img: miscellaneous/otevrena-radnice.png
perex: Spustíme agendu občanských podnětů.  Otevřeme komise i výbory. Ankety a dotazníky nám umožní analyzovat skutečné potřeby občanů města. Budeme pořádat veřejné besedy za účasti odborné i laické veřejnosti. Posuneme interpelace na vhodnější hodinu. Jednání zastupitelstva budou pro veřejnost natáčena. Zavedeme participativní rozpočet.  Zkvalitníme informační portál a zřídíme informační, poradenské a kontaktní místo. Zpřístupníme data veřejnosti.  Zavedeme rozklikávací rozpočet a transparentní účetnictví. Veřejné peníze poskytneme jen průhledným subjektům. Prosazujeme osobní odpovědnost úředníků i politiků.  
description: Spustíme agendu občanských podnětů.  Otevřeme komise i výbory. Ankety a dotazníky nám umožní analyzovat skutečné potřeby občanů města. Budeme pořádat veřejné besedy za účasti odborné i laické veřejnosti. Posuneme interpelace na vhodnější hodinu. Jednání zastupitelstva budou pro veřejnost natáčena. Zavedeme participativní rozpočet.  Zkvalitníme informační portál a zřídíme informační, poradenské a kontaktní místo. Zpřístupníme data veřejnosti.  Zavedeme rozklikávací rozpočet a transparentní účetnictví. Veřejné peníze poskytneme jen průhledným subjektům. Prosazujeme osobní odpovědnost úředníků i politiků. 
keywords: radnice
order: 1
---

## TRANSPARENTNOST - průhledné a veřejně přístupné jednání

Jsme přesvědčeni, že právě transparentnost dokáže minimalizovat nebezpečí korupce a soustřeďování moci v úzké skupině vyvolených.

Zpřístupníme data veřejnosti. Přehledy majetku, faktur, smluv včetně příloh, analýz a mnohé další dokumenty města budou na portálu otevřených dat.

Zavedeme rozklikávací rozpočet a transparentní účetnictví.

Veřejné peníze poskytneme jen průhledným subjektům. Grantové a výběrové komise obsadíme odborníky. Skončíme s praxí zakázek “šitých na míru”.

Prosazujeme osobní odpovědnost úředníků i politiků. Na jednání Rady zavedeme jmenovité hlasování - dnes občané neví, kdo jak hlasoval.
Majetková přiznání politiků.

## PARTICIPACE - spoluúčast občanů na rozhodování

Spoluúčast na rozhodování v důsledku znamená i spoluúčast na užívání obecního majetku. Čím smysluplněji bude s majetkem a prostředky obce nakládáno, tím větší díl připadne na užívání občany.

Spustíme agendu občanských podnětů. Veřejné vedení agendy umožní širokou diskuzi občanů, iniciativ, odborníků, zastupitelů koaličních i opozičních. Zásadní podněty budou zařazovány na jednání výborů, komisí i zastupitelstva.

Otevřeme komise i výbory. Občané jsou pro nás partneři, nemáme co skrývat.
Ankety a dotazníky nám umožní analyzovat skutečné potřeby občanů města.
K aktuálním problémům městské části a k záměrům zastupitelstva budeme pořádat veřejné besedy za účasti odborné i laické veřejnosti.

Posuneme interpelace na vhodnější hodinu. Současná praxe, kdy je obecným interpelacím vymezen čas mezi 12:00 a 12:30, je diskriminující pro zaměstnané občany. Jednání zastupitelstva budou pro veřejnost natáčena.

Zavedeme participativní rozpočet. Část městských peněz bude rozdělena na projekty iniciované občany.

## SERVIS OBČANŮM - pomocná ruka

Zkvalitníme informační portál a zřídíme informační, poradenské a kontaktní místo. Občané zde získají potřebnou pomoc s řešením konkrétních problémů. Místo může sloužit i pro sdělování názorů občanů.

Úřad do domu - starší nebo nemocní občané by si mohli vyřídit různé záležitosti pomocí úředníka, který by za nimi přišel až domů.

## CESTOVNÍ RUCH

Turismus nesmí narušovat sousedský život v centru města, aby zde občané mohli normálně žít a pracovat. Neúnosný hluk a nepořádek v ulicích a v domech s nelegálními apartmány způsobil postupný odliv rezidentů z centra Prahy. Ti, kteří zde chtějí nadále bydlet, se musí účinně bránit bezohlednosti podnikatelů v turistickém ruchu. Nelegální a podvodné podnikání nebudeme trpět. Turistické služby musí dodržovat daná pravidla.
Kultivovaný turismus namísto alkoholových zájezdů (pivní kola, noční kluby..)

Poplatky z turismu občanům na zkvalitnění života na Praze 1

Důsledné potírání nelegálních ubytovacích služeb - zejména nelegální apartmány a turistické ubytovny kamuflované jako krátkodobé pronájmy a sdílené ubytování.
Jsme pro regulaci platforem sdíleného ubytování (airbnb, booking aj.) po vzoru světových metropolí.
