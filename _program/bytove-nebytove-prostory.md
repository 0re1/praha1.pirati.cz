---
uid: bytove-nebytove-prostory
garant: tomas.vich
title: Bytové a nebytové prostory, majetek
campaignCategoryUid: magistrat
campaignGroupUid: volby-2018
img: miscellaneous/bytove-a-nebytove-prostory.png
perex: Budeme aktivně podporovat a rozvíjet startovací byty pro mladé rodiny, stejně tak domovy pro seniory. Podporujeme ideu mezigeneračních komunitních domů.  Sociální bydlení pro potřebné. Již žádné rušení sociálních bytů ve prospěch lobbistických skupin. Privatizaci bytového fondu dáme smysl.  Společenství vlastníků budeme brát jako rovnocenného partnera a společnými silami zajistíme kvalitní život občanům žijících na Praze 1. Zajistíme transparentní pronájmy bytů i nebytových prostor, vč. garáží.  Zveřejníme přehled veškerého majetku a zajistíme jeho pravidelnou aktualizaci. O hospodaření s majetkem budeme informovat formou rozklikávacích rozpočtů s informací o průběžném čerpání, vč. informace odkazující na registr smluv. Ukončíme rušení výběrových řízení na pronájmy a prodeje majetku tzv. bez udání důvodu. Zkulturníme veřejné prostory nejen kvalitním mobiliářem a soustavnou údržbou, ale také aktivním podílem na jeho celkovém zvelebování. U stavební činnosti v památkové rezervaci dohlédneme na dodržování platných norem. 
description: Budeme aktivně podporovat a rozvíjet startovací byty pro mladé rodiny, stejně tak domovy pro seniory. Podporujeme ideu mezigeneračních komunitních domů.  Sociální bydlení pro potřebné. Již žádné rušení sociálních bytů ve prospěch lobbistických skupin. Privatizaci bytového fondu dáme smysl.  Společenství vlastníků budeme brát jako rovnocenného partnera a společnými silami zajistíme kvalitní život občanům žijících na Praze 1. Zajistíme transparentní pronájmy bytů i nebytových prostor, vč. garáží.  Zveřejníme přehled veškerého majetku a zajistíme jeho pravidelnou aktualizaci. O hospodaření s majetkem budeme informovat formou rozklikávacích rozpočtů s informací o průběžném čerpání, vč. informace odkazující na registr smluv. Ukončíme rušení výběrových řízení na pronájmy a prodeje majetku tzv. bez udání důvodu. Zkulturníme veřejné prostory nejen kvalitním mobiliářem a soustavnou údržbou, ale také aktivním podílem na jeho celkovém zvelebování. U stavební činnosti v památkové rezervaci dohlédneme na dodržování platných norem. 
keywords: radnice
order: 7
---

V živém městě bydlí všechny věkové kategorie. Nechceme a nesmíme se zbavit odpovědnosti. Chceme Prahu 1, která se stará o všechny, nejen o ty, kteří jsou na vrcholu sil a finančně dobře zajištění. Budeme řešit existenční problémy ve vztahu k nájemnému. Ne vždy jsou finance pro Prahu 1 tím nejdůležitějším aspektem. Život Praze 1 dávají zejména lidé a nejvíce ti, kteří zde trvale žijí. Zastavíme odliv občanů a změníme kurz počtu obyvatel Prahy 1 směrem nahoru.

- Budeme aktivně podporovat a rozvíjet startovací byty pro mladé rodiny, stejně tak domovy pro seniory. Podporujeme ideu mezigeneračních komunitních domů, v nichž se prolíná bydlení studentů, mladých rodin, zástupců střední generace, seniorů, ale i tělesně postižených občanů.
- Sociální bydlení pro potřebné. Již žádné rušení sociálních bytů ve prospěch lobbistických skupin.
- Privatizaci bytového fondu dáme smysl. Zanalyzujeme její dosavadní průběh a její dlouhodobou udržitelnost. Prodeje městských bytů musí mít jasné cíle, pravidla a měřitelné finanční i nefinanční výhody.
- Společenství vlastníků budeme brát jako rovnocenného partnera a společnými silami zajistíme kvalitní život občanům žijících na Praze 1.
- Zajistíme transparentní pronájmy bytů i nebytových prostor, vč. garáží. Seznamy těchto prostor budou pravidelně aktualizovány a podstatná data z nájemních smluv budou veřejně dostupná.
- Nevyužívaným objektům ve svěřeném vlastnictví městské části vdechneme nový život. Tam, kde se počítá s dlouhodobější transformací, zavedeme praxi dočasného využití, jako se to povedlo v Karlíně nebo v univerzitním Kampusu Hybernská.
- Zveřejníme přehled veškerého majetku a zajistíme jeho pravidelnou aktualizaci.
- O hospodaření s majetkem budeme informovat formou rozklikávacích rozpočtů s informací o průběžném čerpání, vč. informace odkazující na registr smluv.
- Ukončíme rušení výběrových řízení na pronájmy a prodeje majetku tzv. bez udání důvodu, čímž zamezíme spekulacím a pletichám a umožníme tím realizaci transparentních výběrových řízení v duchu fair­play.
