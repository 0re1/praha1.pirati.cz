---
date: 2018-08-20
category: blog
#tags: majetek pošta
layout: post
title: Byty jako dárkové zboží pro členy Top 09
author: David Bodeček
authorId: david.bodecek
image: articles/2018/2018-05-23-byty-jako-darkove-zbozi.jpg
---

MČ Praha&nbsp;1, jejímž starostou je Oldřich Lomecký z TOP 09, prodala člence a
kandidátce TOP 09 Kateřině Hamr městský byt za devítinu tržní ceny. Ta se ho
o&nbsp;rok později zbavila se ziskem 6,5 milionu korun.

Člen Pirátů David Bodeček již v minulosti upozornil na to, že při prodeji
bytů v&nbsp;rámci výběrových řízení byly bytové jednotky Městskou částí Praha&nbsp;1
prodávány pod cenu obvyklou. Průběh realizovaných výběrových řízení na
prodej bytových jednotek aktuálně prošetřuje policie. Jednalo se o prodej
libovolným osobám, nikoliv nájemníkům. Bez znaleckých posudků, které by
určily reálnou cenu bytu.

Nyní mají Piráti důkazy, že se neměří stejným metrem ani při privatizaci
bytů stávajícím nájemníkům. Některým kupujícím se posléze dostává
neoprávněných výhod. Kateřině Hamr, člence strany TOP 09 kandidující v&nbsp;
letošních volbách, v&nbsp;roce 2016 Praha&nbsp;1 privatizovala bytovou jednotku na
Novém Městě o&nbsp;ploše 66&nbsp;m2 za částku 852&nbsp;000&nbsp;Kč. V&nbsp;kupní smlouvě uzavřené s&nbsp;
Prahou&nbsp;1 byl původně zakotven zákaz zcizení, tedy i dalšího prodeje, na pět
let, což je v takových případech obvyklé. Tento zákaz byl však vzápětí
odstraněn, a to jeho ručním přeškrtnutím, k&nbsp;čemuž úřednice Prahy&nbsp;1 připojila
svůj podpis a kulaté razítko úřadu. To paní Hamr umožnilo, aby o&nbsp;rok později
bytovou jednotku prodala za částku 7&nbsp;249&nbsp;000 Kč, tedy 8,5krát vyšší.
„Není normální, aby městská část prodala byt s&nbsp;90% slevou člence koaliční
strany a umožnila jí tak bezpracně si vydělat 6,5 milionu korun na úkor
městské kasy. Takováto malá domů ze strany TOP&nbsp;09 je podle nás odporná a
naprosto nepřijatelná,“ kritizuje člen Pirátů David Bodeček, který případ
odhalil.

Výhody, které aktuální vládnoucí strana TOP&nbsp;09 na Praze&nbsp;1 svým členům
poskytuje, jsou nemalé. Piráti prostřednictvím Bodečka již v březnu
letošního roku upozornili jak tajemníka úřadu, tak také radního pro majetek
Tomáše Macháčka (TOP 09) na neadekvátní zásah do kupní smlouvy Kateřiny Hamr
a dali podnět k jejímu prošetření. Kateřina Hamr tímto způsobem mohla získat
neoprávněnou výhodu oproti jiným, „běžným“ občanům Prahy&nbsp;1. Do dnešního dne
záležitost nebyla tajemníkem ani radním Macháčkem objasněna.

- - -
