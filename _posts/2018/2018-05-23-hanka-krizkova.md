---
date: 2018-09-10
category: blog
#tags: majetek pošta
layout: post
title: Hanka věří Pirátům
author: Jitka Nazarská
authorId: david.bodecek
image: articles/2018/2018-05-23-hanka-krizkova.jpg
---

Volby do místního zastupitelstva mají svá specifika, kterými se liší od
jednoduché volby prezidenta, či voleb do parlamentu. Mnozí lidé si nejsou
vědomi, jaké důsledky bude mít jejich vyplněný hlasovací lístek.  Abychom
svou vybranou stranu zbytečně neobrali o hlasy, třeba i s&nbsp;dobrým úmyslem,
zde je nabídka možností:

Jako příklad jsme vybrali zastupitelstvo, které má 25 členů, proto má každý
volič 25&nbsp;hlasů.

Možnost&nbsp;1:

Zakřížkujeme obdélníček vedle názvu vybrané strany a tím jsme jí věnovali
všech svých 25&nbsp;hlasů.

Možnost&nbsp;2:

Ve vybrané straně se nám líbí jen pět lidí a nikoho jiného nechceme, takže
jim udělíme křížky u&nbsp;jmen. Tím jsme vybrané straně věnovali jen 5 hlasů a 20
jich „propadne“.

Možnost&nbsp;3:

Vybrali jsme si stranu A, které udělíme křížek vedle názvu, ale zároveň se
nám ještě líbí 6 kandidátů z politické strany B a 3 kandidáti ze strany C,
kterým jsme udělili křížky vedle jejich jmen. Tím jsme straně A věnovali 16&nbsp;
hlasů, straně B 6&nbsp;hlasů a straně C 3&nbsp;hlasy. Důležité je uvědomit si, že jsme
tím nepodpořili konkrétní kandidáty stran B a C, ale strany, za které
kandidují. Pomohli jsme ke zvolení jejich lídrům, nikoliv těm osobám, které
jsme zakřížkovali. K onomu žádoucímu efektu dochází jen v řídkých případech.

Možnost&nbsp;4:

Nelíbí se nám žádná z&nbsp;kandidujících stran a chceme si vybrat pouze
jednotlivé kandidáty ze tří různých politických stran. Každé z těchto tří
kandidujících stran jsme tedy věnovali tolik hlasů, kolik jsme zakřížkovali
jejích kandidátů. Je na nás, jestli použijeme všech svých pětadvacet hlasů
nebo méně. Opět není jisté, zde náš hlas pomohl ke zvolení skutečně těm
zakřížkovaným. Větší pravděpodobnost je, že jsme pomohli jen jejich stranám
a kandidátům na čelních místech.

Upozornění:
Pokud zakřížkujeme více kandidátů, než je počet zastupitelů, náš hlasovací
lístek je neplatný.

Pokud udělíme křížek u názvu strany a pak ještě křížkujeme u jmen v této
straně, nemá to žádný vliv. Straně tím pouze věnujeme svých 30 hlasů a
vybraným kandidátům to nijak nepomůže.

Pokud chcete svým křížkem pomoci nějakému člověku z&nbsp;nižšího místa
kandidátky, máte dost smůlu. Zakřížkováním jen jednoho člověka věnujete této
straně jen jeden hlas a vybranému kandidátovi to nijak výrazně nepomůže.
Naopak se může stát, že strana tímto ztratí vašich cenných 24 hlasů a
nepřeskočí pětiprocentní hranici potřebnou k tomu, aby se do zastupitelstva
vůbec dostala.

Doporučení:
Křížkujte jen jednu vámi zvolenou stranu a jinak nic. Tedy popsanou možnost&nbsp;
1. Pamatujte, že v komunálních volbách dochází k&nbsp;velké chybovosti,
vyhodnocování a sčítání je  obtížné i pro členy okrskových volebních komisí 
(OVK). Chcete-li přispět k&nbsp;regulérnosti voleb, staňte se členy OVK.


---

Pirátské listy Praha 1 [ke stažení zde](/assets/pdf/pha-1-ii-metroplan.pdf) (velikost 6,7 Mb).

- - -
