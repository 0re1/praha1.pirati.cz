---
date: 2018-05-23
category: blog
#tags: majetek pošta
layout: post
title: Radnice Prahy 1 kupčí s informacemi a porušuje zákon
author: Jitka Nazarská
authorId: jitka.nazarska
image: articles/2018/2018-05-23-radnice-kupci-s-informacemi.jpg
---

Piráti  z_Prahy_1 se již od října 2016 obracejí na radnici Městské části
Praha_1 se žádostmi o informace dle zákona č. 106/1999 Sb. Nabízí se
klasická paralela boje s_větrnými mlýny.
„Informace nám ze začátku skutečně poskytovali a nežádali za ně žádnou
úhradu,“ říká David Bodeček, člen Pirátů z_Prahy_1.  Mimo jiné jsme
zjistili, že Městská část Praha_1 realizovala nákup zboží a služeb za 28
milionů korun bez řádného výběrového řízení a prodávala bytové jednotky pod
cenou obvyklou. Pronájmy prostor v nejdražší ulici v ČR nejsou realizovány
transparentně a radnice podobné praktiky uplatňuje běžně.
Když se toho všeho chopila média, vedení radnice začalo bít na poplach.
Ze strachu, že by ještě nějaké další nekalé praktiky vyšly najevo, se
Městská část Praha_1 rozhodla, že poskytování informací zpoplatní natolik,
aby se staly pro žadatele nedosažitelnými.
Radnice Prahy_1 v_minulosti vyměřila Pirátům poplatek za poskytnutí
informace ve výši 2,5 mil. Kč.
„Městská část i mně vyměřila částku za poskytnutí informace a to ve výši
43.083 Kč. Radnice platbu přijala 4.7.2018. Do dnešního dne jsem ale
požadovanou ucelenou informaci, i přes své urgence, neobdržela,“ dodává
JUDr. Michaela Šubrtová, která stejně jako Bodeček, bude za Piráty
kandidovat při říjnových volbách do Zastupitelstva MČ Praha_1.

Od nesmyslného zpoplatňování po úplnou blokaci informací.
Od února letošního roku pak  Bodečkovi neposkytla ani jedinou informaci s
odůvodněním, že se jedná o tzv. „zneužití práva“.  Stejným způsobem pak 
postupovala i v_případech, kdy žádost o informace podal někdo, kdo by s
tímto žadatelem mohl být nějakým způsobem v kontaktu.
Stížnosti nebo odvolání, které žadatelé podávají, shledává Magistrát
hlavního města Prahy (který je nadřízeným orgánem Úřadu MČ Praha 1)
důvodnými. Ve všech případech vrací věc k dalšímu řízení zpět na Prahu 1. V_
rámci interpelací jsme se tedy obrátili na starostu Lomeckého. Na zasedání
zastupitelstva konaném dne 12. 6. 2018 jsme požádali o vysvětlení, proč úřad
postupuje takto svévolně.  Odpověď jsme do dnešního dne neobdrželi.

Lhali o 106, vysloužili si od Pirátů žalobu.

Na základě těchto skutečností Piráti žalují Prahu 1, která jim systematicky
odmítá poskytovat informace. To je samozřejmě v rozporu se zákonem, jak už
více než 20krát potvrdil pražský Magistrát.

„Záměr úředníků z Prahy 1 je zřejmý. Nechtějí, abychom do voleb získali
jakékoliv další informace, jejichž zveřejnění by mohlo poškodit současné
koaliční strany. Úředníci tak porušují zákon ve prospěch konkrétních
politických stran, a ještě takto systémovým způsobem. To je naprostá
nehoráznost,“ říká Bodeček. Proto podal proti rozhodnutí Prahy_1 správní
žalobu.

„Budeme také požadovat potrestání úředníků,  kteří v_zájmu koaličních stran
porušují zákony. Výkon úřednické funkce musí být nestranný a musí vyvolávat
důvěru ve veřejnou správu,“ dodává Bodeček.

Piráti změní přístup k informacím

S  Piráty na radnici  kupčení s_informacemi rozhodně skončí. Chceme
transparentnost a co nejvíce veřejně dostupných informací, aby „stošestku“
občané vůbec nemuseli používat a všechny informace si našli na webu Prahy_1.




- - -
