---
date: 2018-08-20
category: blog
#tags: majetek pošta
layout: post
title: Pravidelná setkávání s občany přinášejí ovoce
author: David Bodeček
authorId: david.bodecek
image: articles/2018/2018-05-23-pravidelna-setkavani.jpg
---

## Ukázaly se nejpalčivější problémy na Praze 1.

Předkládáme pár vzorků

Praha 1 je velmi specifická a v mnohém se hodně odlišuje od jiných městských
částí. Má poměrně málo stálých obyvatel, velké množství turistů a krásných
památek. Také má svoje specifické problémy.

Napřiklad na druhém setkání  jsme se především zamýšleli nad problematikou
bezdomovectví a podnikání v&nbsp;této oblasti. Vrchlického sady u&nbsp;Hlavního
nádraží jsou v&nbsp;denních i nočních hodinách obleženy lidmi v&nbsp;nouzi. Víme, že
náš pravidelný nedělní „Guláš“ pomáhá, ale samotný problém neřeší. Řešení
musí být komplexní. Předně v&nbsp;prevenci ztráty bydlení a ve zvýšení počtu
menších denních stacionářů, kde budou k&nbsp;dispozici sociální pracovníci.
Další diskuze otevřela nejpalčivější problém Prahy&nbsp;1, kterým je sdílené
bydlení. Prakticky všichni zúčastnění mají špatné zkušenosti s&nbsp;tímto
fenoménem. Máme již určité návrhy v&nbsp;rámci úprav legislativy typu Airbnb.
Poslední květnové setkání proběhlo opět v&nbsp;duchu sdíleného bydlení. Dověděli
jsme se, že i v&nbsp;domech SVJ se spoluúčastí MČ je situace naprosto bezútěšná.
V&nbsp;centru se s&nbsp;pěkným počasím na ulicích čím dál častěji objevuje „Šlapací
bar“, který se projíždí úzkými ulicemi centra Prahy a tvoří zácpy. Nejhorší
je ale pro občany Prahy&nbsp;1 hluk, plynoucí z&nbsp;troubících aut a řvoucích opilců.
Týden na to  proběhla diskuse na žhavé téma parkování Prahy&nbsp;1, i když
kupodivu v&nbsp;okolí Malostranského náměstí si lidé na nedostatek parkovacích
míst nestěžují.

Na otevřené setkání s&nbsp;občany dorazil i Pirátský kandidát na primátora Zdeněk
Hřib. Přidal i pár informací o&nbsp;dění na Magistrátu a svých plánech.
Někteří hosté byli z&nbsp;jiných částí Prahy a přišli se podívat jen ze
zvědavosti. Mluvilo se proto i o&nbsp;společných problémech, jako například o&nbsp;
chystaném projektu na obnovu Masarykova nádraží a dalších developerských
záměrech.

Samozřejmě přišla řeč i na ochranu kulturního dědictví a vizuálním smogu v&nbsp;
památkově chráněných zónách.

Na posledním setkání bylo několik horkých témat  a tak není divu, že se
setkání prodloužilo. Pokud bychom použili malou nadsázku, nebyla zde ani
jedna vteřina rozpačitého ticha, neboť jedno téma střídalo druhé.
Každý účastník měl možnost promluvit o&nbsp;sobě a hlavně o&nbsp;tom, co jej v srdci
naší metropole a klenotu Evropy tíží či trápí. A tak došlo opět i na debatu
o&nbsp;kritickému problému s&nbsp;nedostatkem parkovacích míst v&nbsp;centru Prahy.

## A opět to sdílené bydlení. Chronická nemoc centra Prahy. Levné ubytování,
nebo podvod?

Další řečník zmínil, že některé cestovní kanceláře se dohodly s&nbsp;majiteli
domů, uživateli nájemních a soukromých bytů na tom, že skupinky zejména
mladých ubytují „za nízkou cenu" právě v&nbsp;těchto bytech. S&nbsp;tím souvisí
neustálé stížnosti sousedů na hluk a kravál v&nbsp;těchto "hotelových" bytech,
kam se turisté vrací po půlnoci s&nbsp;láhvemi v&nbsp;rukou. „Mladí lidé pak popíjejí
až do rána, pouštějí si nahlas hudbu, tancují a dupou, ale nikdo se tím
nezabývá. I Městská policie je bezradná. Když skupinka turistů odjede,
nastoupí úklidová firma, aby byl ještě téhož dne byt připraven pro nové
turisty.“ Piráti se shodli, že se jedná o obcházení a porušování
živnostenského i stavebního zákona.
Jeden z&nbsp;přítomných také upozornil na některé nájemní domy patřící přímo
Praze&nbsp;1, kde je veliký nepořádek, věčně nejezdících výtahů, rozbitá okna a
na chodbách použité injekční jehly. Přeplněné popelnice, spousta netříděného
odpadu. Nájemníci podali několik podnětů k&nbsp;nápravě, opět bez reakce úřadů.


## Pirátská rekapitulace: Co ještě si necháme líbit? Dá se v centru ještě
bydlet?

Po všech setkáních s&nbsp;občany je jisté, že problémů je spousta. Naprosto
nejpalčivější problém Prahy&nbsp;1 je „sdílené ubytování“. Současné vedení města
problémy neřeší. Na možnostech řešení pracují Piráti na komunální i
parlamentní úrovni. Uvítáme vaše podněty. Každý se může podílet na naší
politice.


- - -
